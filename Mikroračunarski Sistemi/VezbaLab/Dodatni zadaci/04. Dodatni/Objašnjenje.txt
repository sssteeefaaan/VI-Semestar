TEKST ZADATKA:
Projektovati mikroračunarski sistem za sabiranje celih brojeva na bazi mikroprocesora i8086 i jedne komponente 8255A (ili 8279).
Sistem sadrži 8 sedmosegmentnih displeja i tastaturu sa tasterima od 0 do 9, +, = i BACK taster. 
- Pritiskom na tastere sa brojevima unosi se jedna cifra željenog broja. 
- Pritiskom na taster + uneti (višecifreni) broj se sabira sa prehodno unetim brojevima i rezultat ispisuje na displeju. 
- Pritiskom na taster = sabira se tekući broj sa prethodno unetim i rezultat se prikazuje na displeju, a zbir se postavljna na 0 (RESET), tako da sa sledećim unosom počinje novo sabranje.
- Pritiskom na BACK taster briše se zadnja uneta cifra.

Komponenta 8255 je na adresi F0h, a stanje pritisntih tastera odrediti skeniranjem (bez interapta).
Smatrati da se ne može više tastera pritisnuti odjednom i nije potrebno implementirati lock-out i roll-over tehnike.
Za rešenje ovog zadatka nije bitno vreme na koliko se vrši skeniranje tastature.

Napomena: Rešenje zasnovano na komponenti 8279 donosi bonus poene.

Kratko objašnjenje šeme.
Kod je prokomentarisan u projektu, ukoliko ima nejasnoća, možemo prodiskutovati na teams-u.

Adresna šema
Komponenta 8255 se nalazi na adresi
0xF0H

0000 0000 0000 1111 0000 => PORTA 
0000 0000 0000 1111 0010 => PORTB
0000 0000 0000 1111 0100 => PORTC
0000 0000 0000 1111 0110 => PORT_CONFIG

A19-A4 su dovedeni na 12-ulazno OR kolo, dok su A3, A2 i A1 linije dovedene na dekoder.
4 izlaza dekodera selektuju komponentu 8255, pa su dovedeni na AND kolo i OR-ovane sa A0 (parne adrese).

A1 i A2 su odabrani za adresiranje unutar komponente 8255.

Izabrao sam da mi je port A izlazni port za sedmosegmentne displeje,
port B takođe izlazni, s tim što služi za skeniranje pritiska tastera
i izlazi ovog porta su lečovani, kako bi se održao signal. Služi za indikaciju kolone matrice tastera.

Viši deo porta C je takođe izlazni i predstavlja kodirane signale za odabir jednog od 8 sedmosegmentnih displeja.

Jedini ulazni port jeste niži deo porta C i to samo dve linije koje koristim kako bih
odabrao vrstu u kojoj se nalazi pritisnut taster.

Procesor je taktovan na 100kHz kako bi se ispravno očitali tasteri.

Nisam najsnalažljivi što se hardvera tiče, ali našao sam dokumentaciju na internetu o komponenti 8279 i iako nisam uspeo da je konfigurišem i iskoristim
za ovaj zadatak, pomogla mi je oko logike kako da ga odradim, takođe i upravo oko takta, jer je pisalo da se za faktor bira da je frekvencija
100kHz kako bi svaki taster imao 5ms za očitavanje. Izlazi porta B su lečovani, kako bi se signal duže održao, ukoliko grešim oko ove logike i
samo sam imao sreću pri izradi, da mi je to palo na pamet da odradim, ispravite me.

Takođe Vas molim da uvažite kod iako nije pisan sa procedurama. Znate i sami da Proteus ima problema sa ovim,
tako da nisam uspeo da debugujem, pa sam radio sve u code segmentu. Mogao bih da odradim i dodatnu verziju sa procedurama, mada ne znam koliko bi funkcionisala...